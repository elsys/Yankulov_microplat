Тема:Микроблогинг платформа
Автор:Емануел Янкулов
Година:2011
Резюме:
Микроблогинг сайтовете са социални мрежи и микроблогинг услуга,
позволяваща на потребителите да четат и изпращат текстови съобщения в
размер на 140 до 160 символа.  Тази информация се изпраща до други
потребители, по-известни като последователи на дадения човек, които са
се абонирали за нея. Най-известният представител на тази социална
услуга е създаденият през 2006г. Twitter.com.  Активното навлизане на
микроблогинга в социалния уеб живот на хората започва през 2007г.
Този тип социална услуга се изгражда върху три основни елемента:
чатене, текстово съобщение за състоянието на даден човек и мобилната
комуникация.  Чатенето се изразява във възможността за изпращане на
дадена информация към потребител/и с написването на „@” преди името
му.  Текстово съобщение съдържащо информация за състоянието на даден
потребител се използва от повечето IM клиенти и изглежда по този начин
„Отивам да вечерям.” Този тип информация се забелязва още по-често и с
навлизането на Facebook.  Тя дава възможност за себеизразяване на
даден потребил пред хората, следящи неговата социална дейност.
